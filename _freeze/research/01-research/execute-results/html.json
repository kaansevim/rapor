{
  "hash": "510bd20a4d1b6a63a43683dd5d55e6e0",
  "result": {
    "engine": "knitr",
    "markdown": "---\ntitle: \"Betimsel ve Çıkarımsal İstatistikler\"\nformat: html\nauthor: Dr. Kaan Sevim\n---\n\n\n\n\nBetimsel istatistik, çıkarımsal istatistik ve keşifsel istatistik, istatistiğin temel alanlarını oluşturur.\n\n-   **Betimsel istatistik**, eldeki verileri özetlemek ve tanımlamak için araçlar sunar; böylece örneklem hakkında net bir tablo ortaya konur.\n\n-   **Çıkarımsal istatistik** ise, örneklemden yola çıkarak daha geniş genellemelere ulaşmamıza veya tüm evren hakkında tahminlerde bulunmamıza olanak tanır.\n\nBu sayede örneklemde elde edilen bulgular, daha büyük bir evreni anlamak için kullanılabilir.\n\n![](images/orneklem.png){width=\"615\"}\n\n### **Betimsel İstatistik vs. Çıkarımsal İstatistik**\n\nİstatistiğin temel amaçlarından biri, bir evren (popülasyon) hakkında çıkarımda bulunmaktır. Ancak çoğu durumda, evrenin tamamına ait verilere ulaşmak mümkün değildir. Bu nedenle, evreni temsil eden bir örneklem seçilir.\n\nBu örneklem, daha sonra **betimsel istatistik** kullanılarak analiz edilir. Betimsel istatistik, örneklemin ortalaması ve değişkenliği gibi temel özelliklerini özetlemeye yardımcı olur.\n\nAncak yalnızca örneklemi betimlemek, tüm evren (popülasyon) hakkında fikir vermez; bu noktada **çıkarımsal istatistik** devreye girer. Çıkarımsal istatistik, örneklemden yola çıkarak evren hakkında sonuçlar çıkarmayı amaçlar ve örneklemin bilinen özelliklerine dayanarak evrenin bilinmeyen parametrelerini tahmin etmeye çalışır.\n\nBu nedenle, çıkarımsal istatistik mevcut verilerin ötesine geçerek genellemelere ulaşmayı hedefler. Bunu gerçekleştirmek için **t-testi** ya da **varyans analizi (ANOVA)** gibi hipotez testleri kullanılır.\n\n### **Betimsel İstatistik (Descriptive Statistics)**\n\nVeriler toplandıktan sonra yapılacak ilk işlemlerden biri, bu verilerin grafikle gösterilmesi, ortalamanın hesaplanması ve dağılımların genel bir görünümünün elde edilmesidir. Bu, **betimsel istatistiklerin** görevidir.\n\nDolayısıyla, betimsel ististiklerin amacı, veri setlerinin dağılımı hakkında genel bir bakış sağlamaktır. Betimsel istatistik, veri setlerini **tanımlamak ve görselleştirmek** için kullanılır.\n\n> **Betimsel istatistik** terimi, verilerin istatistiksel özellikler, grafikler, tablolar veya diyagramlar yoluyla tanımlanmasına yönelik yöntemleri kapsar.\n\nBurada önemli olan nokta, yalnızca **ilgili örneklemin özelliklerinin** tanımlanması ve değerlendirilmesidir. Ancak bu aşamada **farklı zaman noktalarına veya evrene (popülasyona)** dair herhangi bir çıkarım yapılmaz. Bu, **çıkarımsal istatistiğin** (ya da sonuçlayıcı istatistiğin) alanına girer.\n\n**Betimsel istatistiğin alt başlıkları** genel olarak şu şekilde özetlenebilir:\n\n-   Merkezi eğilim ölçüleri (ortalama, medyan, mod)\n\n-   Dağılım ölçüleri (standart sapma, varyans, çeyrekler arası aralık)\n\n-   Frekans tabloları\n\n-   Grafiksel gösterimler (histogramlar, kutu grafikleri vb.)\n\n![](images/Resim3-01.png)\n\nHangi sorunun sorulduğuna ve hangi ölçme düzeyinin kullanıldığına bağlı olarak, **değerlendirme için farklı temel ölçütler, tablolar ve grafikler** kullanılır. Bunlar arasında en bilinenleri şunlardır:\n\n-   **Konum (merkezi eğilim) ölçütleri:** Aritmetik ortalama, medyan, mod, toplam\n\n-   **Dağılım ölçütleri:** Standart sapma, varyans, açıklık (range)\n\n-   **Tablolar:** Mutlak (kesin) frekans, bağıl (göreli) frekans ve kümülatif (birikimli) frekans tabloları\n\n-   **Grafikler:** Histogramlar, çubuk grafikler, kutu grafikleri (boxplot), saçılım (scatter) grafikleri, matris grafikler\n\n**Betimsel istatistiğin ilk grubu**, ortalama ve mod gibi **konum (merkezi eğilim) ölçütleridir**. Bu ölçütler, veri setinin **merkezi eğilimini ifade etmek** için kullanılır. Yani örneklemin merkezinin nerede olduğunu ya da örneklemin büyük bir kısmının hangi değerler etrafında toplandığını gösterirler.\n\n![](images/3resim.PNG){width=\"711\"}\n\nİkinci grup ise **dağılım ölçütleridir**. Bu ölçütler, bir örneklemdeki değişkenin değerlerinin **birbirinden ne kadar farklılaştığı** hakkında bilgi verir. Yani, bir değişkenin değerlerinin ortalamadan **ne kadar sapma gösterdiğini** açıklar:\n\n-   Değerler birbirine **yakınsa**, yani benzerse, dağılım düşüktür.\n\n-   Değerler birbirinden **uzaksa**, yani çok farklıysa, dağılım yüksektir.\n\nBu durumu açıklamak için **klasik bir örnek**: **standart sapmadır.** Standart sapma, veri değerlerinin ortalama etrafında ne kadar yayıldığını gösteren temel bir dağılım ölçüsüdür.\n\n![](images/2resim.PNG){width=\"737\"}\n\nVerileri tanımlamak için hangi **merkezî eğilim** (location) ya da **dağılım** (dispersion) ölçütlerinin uygun olduğu, değişkenin **ölçme düzeyine** bağlıdır. Bu noktada, değişkenin ölçüm düzeyine göre üç ana kategoriye ayrım yapılır:\n\n-   **Metrik ölçek** (*sayısal*)\n\n-   **Sıralı** (*ordinal*) **ölçek**\n\n-   **Nominal** (*isimsel*) **ölçek**\n\n::: {#tbl-panel layout-ncol=2}\n\n\n\n\n::: {#tbl-cinsiyet-boy .cell tbl-cap='Cinsiyet ve boy tablosu'}\n::: {.cell-output-display}\n\n\n|Cinsiyet | Boy (cm)|\n|:--------|--------:|\n|Erkek    |      170|\n|Kadın    |      160|\n|Erkek    |      180|\n|Kadın    |      165|\n\n\n:::\n:::\n\n\n\n\n| Cinsiyet | n   | \\%  |\n|----------|-----|-----|\n| Kadın    | 106 | 48  |\n| Erkek    | 109 | 52  |\n\n: Frekans dağılımları {#tbl-frekans}\n\nFrekans Tabloları\n\n:::\n\nÇoğu zaman bir frekans tablosunu @tbl-frekans akademik makalelerde genelde bu şekilde görebilirsiniz.\n\n---\n\nBoy dağılımlarını basit bir şekilde plot grafiğini (@fig-cinsiyet-boy) çizecek olursak da aşağıdaki gibi görselleştirebiliriz.\n\n\n\n\n::: {.cell}\n::: {.cell-output-display}\n![Boy dağılımı](01-research_files/figure-html/fig-cinsiyet-boy-1.png){#fig-cinsiyet-boy width=672}\n:::\n:::\n",
    "supporting": [
      "01-research_files"
    ],
    "filters": [
      "rmarkdown/pagebreak.lua"
    ],
    "includes": {},
    "engineDependencies": {},
    "preserve": {},
    "postProcess": true
  }
}