---
title: "R Programı ile Araştırma Analizleri"
author: Dr. Kaan Sevim
---

Günlük yaşamın her alanında üretilen bilginin **güvenirliği**, kullanılan araştırma yöntemlerinin doğruluğu ve geçerliliği ile doğrudan ilişkilidir. Elde ettiğimiz verileri başkalarına sunarken ya da bilimsel tartışmalara katılırken, benimsediğimiz metodolojik yaklaşımın şeffaflığı ve sistematikliği, bilginin kabul görmesini sağlar. Bu bağlamda, araştırma sürecinde veri toplama, analiz ve yorumlama aşamalarında, alanında kabul görmüş paradigmaların rehberliğine ihtiyaç duyulur. Bu derste, araştırma yöntemlerinin temellerini, çeşitli yöntemlerin avantaj ve sınırlılıklarını ve bu yöntemlerin bilimsel bilgi üretimine katkılarını akademik bir bakış açısıyla ele alacağız.

Bilimsel araştırmalarda kullanılan bir çok program bulunmaktadır. Yaygın olarak kullanılan programlar şu şekildedir; SPSS, Stata, Jamovi, Excell, SAS, Minitab, Amos, SmartPLS, R vb.

Bu programlardan bazıları kısıtlı araştırma ve analizlere izin verirken bazıları daha kapsamlı istatistiksel arka planı bulunmaktadır. R da bu programlama dillerinin başında gelmektedir. Fakat R sadece bir istatistiksel analiz yapan bir programlama dili değildir. Burada; veri görselleştirme, makine öğrenmesi ve yapay zeka uygulamaları, metin madenciliği, web uygulamaları geliştirme (Shiny ile), interaktif raporlar veya blog sitesi oluşturma (R Markdown ve Quarto ile), veri madenciliği ve büyük veri analizi gibi geniş bir yelpazede gelişmiş ve esnek uygulamalar gerçekleştirmek mümkündür.

Bu yönüyle R çok fonksiyonlu bir dildir. İçinde yer alan paketlerle amacınıza uygun kullanımlar yapılabilmektedir.

## R Nedir ve Ne İşe Yarar?

R, istatistiksel analiz, veri modelleme, veri görselleştirme ve istatistiksel hesaplamalar için kullanılan açık kaynaklı bir programlama dilidir. Akademik araştırmalar, veri bilimi uygulamaları ve endüstriyel analizler için yaygın olarak tercih edilmektedir. Kullanıcılar tarafından geliştirilen paketlerle çok geniş bir kullanım alanına sahiptir.

## RStudio Nedir ve Ne İşe Yarar?

RStudio, R programlama dilini kullanmayı kolaylaştıran ve daha verimli hale getiren bütünleşik bir geliştirme ortamıdır (IDE). Kullanıcı dostu arayüzü sayesinde kod yazma, hata ayıklama, sonuçları görselleştirme ve paket yönetimini basitleştirir. Özellikle yeni başlayanlar için tavsiye edilir.
